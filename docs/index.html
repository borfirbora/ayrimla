<p><title>Ayrımla (Sürüm 1.0) Yardım</title></p>
<h1>İçindekiler</h1>

<div class="toc">
<ul>
<li><a href="#ayrmla-hakknda">Ayrımla Hakkında</a><ul>
<li><a href="#ayrmla-ozellikleri">Ayrımla Özellikleri</a></li>
<li><a href="#ayrmla-nasl-kullanlr">Ayrımla Nasıl Kullanılır?</a><ul>
<li><a href="#kaynak-dosya">Kaynak Dosya</a></li>
<li><a href="#ayrm-suresi">Ayrım Süresi</a></li>
<li><a href="#sessizlik-suresi">Sessizlik Süresi</a></li>
<li><a href="#ayrm-baslg">Ayrım Başlığı</a></li>
<li><a href="#ckt-klasoru">Çıktı Klasörü</a></li>
</ul>
</li>
</ul>
</li>
<li><a href="#gelistirici-hakknda">Geliştirici Hakkında</a></li>
<li><a href="#tesekkur">Teşekkür</a></li>
</ul>
</div>
<h1 id="ayrmla-hakknda">Ayrımla Hakkında</h1>
<p><strong>Ayrımla</strong>, tek parça olarak seslendirilmiş ya da birleştirilerek tek parça hâline getirilmiş ses dosyalarını (kitap veya PodCast gibi) eşit sürelerde parçalayabilmenize olanak tanıyan basit, sezgisel ve kullanımı kolay bir yazılımdır. Bu yazılım sayesinde edindiğiniz sesli kitaplarınızı, uzun PodCast kayıtlarınızı istediğiniz sürelerde eşit parçalara bölebilirsiniz.</p>
<h2 id="ayrmla-ozellikleri">Ayrımla Özellikleri</h2>
<ul>
<li>Basit ve sezgisel arayüz,</li>
<li>Ekran okuyucularla tam uyum,</li>
<li><code>.mp3</code> dosyalarıyla çalışabilme ve çıktı olarak <code>.mp3</code> dosyası verebilme,</li>
<li>İşlemlerin durumu hakkında kullanıcıyı gerçek zamanlı olarak bildirebilme,</li>
<li>Ayrım süresi, algılanacak sessizlik uzunluğu ve ayrımların başına eklenecek <strong>ayrım bilgisi</strong>ni belirleyebilme,</li>
<li>Oluşturulacak dosyaların nerede toplanacağına karar verebilme.</li>
</ul>
<h2 id="ayrmla-nasl-kullanlr">Ayrımla Nasıl Kullanılır?</h2>
<p>Program ,masaüstündeki kısayolundan ya da başlat menüsündeki ikonundan çalıştırıldığında ilk odak, <strong>sekme görüntüleyicisi</strong> alanında bulunur. Bu alanda sırasıyla:</p>
<ul>
<li>Kaynak Dosya</li>
<li>Ayrım Süresi</li>
<li>Sessizlik Süresi</li>
<li>Ayrım Başlığı</li>
<li>Çıktı Klasörü</li>
</ul>
<p>sekmeleri ve en altta da durum çubuğu yer alır. Bu sekmelerin her birini, yapacağınız işlemdeki her bir adım gibi düşünebilirsiniz. Aşama çubuğu ise ayarladığınız her bir ayarın durumu hakkında sizi bilgilendirmek için konumlandırılmıştır.</p>
<p>Aşağıda yer alan her bir başlık, atmanız gereken adımlardan bahsederken bir yandan da yazılımın arayüzünü tanıtacaktır.</p>
<h3 id="kaynak-dosya">Kaynak Dosya</h3>
<p>Bu sekmede iki adet kontrol bulunmaktadır:</p>
<ol>
<li><strong>Kaynak Dosya</strong> -&gt; <strong>yazı alanı</strong></li>
<li><strong>Göz At</strong> -&gt; <strong>düğme</strong></li>
</ol>
<p>Kaynak dosya yazı alanı, seçtiğiniz dosyanın bilgisini göstermek amacıyla konumlandırılmıştır. Buradaki herhangi bir değişikliğin uygulamaya hiçbir etkisi bulunmamaktadır.</p>
<p>Öte yandan <strong>Göz At</strong> düğmesi, ayrımlamak istediğiniz <code>.mp3</code> dosyasını seçmek için kullanmanız gereken tek kontroldür. Bu düğmeye bastığınızda ya da <code>Alt+G</code> tuşlarına bastığınızda karşınıza dosya seçebileceğiniz klasik bir iletişim kutusu çıkacaktır. Standart bir dosya seçim ekranı olduğundan, ilgili dosyayı seçmek için diğer programlarda kullandığınız teknikleri kullanarak dosyanızı seçebilirsiniz. Dosyanızı başarılı bir şekilde seçtiğinizde, bir uyarı duyacaksınız. Bu uyarının amacı sizi işlemin başarıyla tamamlandığı konusunda bilgilendirmektir.</p>
<p>Bu sekmede işiniz bittiğinde ister <code>Control+Tab</code> ister sekme görüntüleyicisini kullanarak bir sonraki sekmeye geçebilirsiniz.</p>
<h3 id="ayrm-suresi">Ayrım Süresi</h3>
<p>Bu sekmede bir adet kontrol bulunmaktadır:</p>
<ol>
<li><strong>Bir ayrımdaki maximum dakika sayısı (en fazla 25)</strong> -&gt; <strong>döner düğme</strong></li>
</ol>
<p>Bu sekmedeki tek Döner düğme, bir ayrımın en fazla kaç dakika olmasını istediğinizi belirlemenizi sağlamaktadır. Yukarı ya da aşağı oklarla en az <code>1</code>, en fazla <code>25</code> olacak şekilde seçiminizi yapabilir ya da dakikayı doğrudan kendiniz girebilirsiniz.</p>
<p>Bu sekmede işiniz bittiğinde ister <code>Control+Tab</code> ister sekme görüntüleyicisini kullanarak bir sonraki sekmeye geçebilirsiniz.</p>
<h3 id="sessizlik-suresi">Sessizlik Süresi</h3>
<p>Bu sekmede bir adet kontrol bulunmaktadır:</p>
<ol>
<li><strong>Bölünecek yer olarak kabul edilmesini istediğiniz en düşük süreyi milisaniye cinsinden girin (minimum 500, maximum 8000)</strong> -&gt; <strong>döner düğme</strong></li>
</ol>
<p>Bir dosyanın bölünecek kısmını ayarlarken kullanılabilecek ayarların en önemlisi bu sekmede bulunuyor. Ayrımları bölme işlemi<sup id="fnref:1"><a class="footnote-ref" href="#fn:1">1</a></sup>, oluşacak dosyaların niteliğini belirleyen en önemli ayardır.</p>
<p>Bu sekmede işiniz bittiğinde ister <code>Control+Tab</code> ister sekme görüntüleyicisini kullanarak bir sonraki sekmeye geçebilirsiniz.</p>
<h3 id="ayrm-baslg">Ayrım Başlığı</h3>
<p>Bu sekmede iki adet kontrol bulunmaktadır:</p>
<ol>
<li><strong>Ayrım Başlığı</strong> -&gt; <strong>radyo grubu</strong></li>
<li><strong>Ayrım başlıkları nasıl telaffuz edilsin?</strong> -&gt; <strong>radyo grubu</strong></li>
</ol>
<p>Bu sekmedeki ilk radyo grubunda, bölünecek dosyaların başına ayrım bilgisi eklemek isteyip istemediğinizi belirleyebilirsiniz. Eğer cevabınız <strong>ekle</strong> olursa, ikinci radyo grubuyla karşılaşacaksınız.</p>
<p>Bu sekmedeki ikinci radyo grubunda ise ayrımların nasıl telaffuz edileceğini belirleyeceksiniz. İki seçenekten herhangi birini seçebilirsiniz.</p>
<p>Bu sekmede işiniz bittiğinde ister <code>Control+Tab</code> ister sekme görüntüleyicisini kullanarak bir sonraki sekmeye geçebilirsiniz.</p>
<h3 id="ckt-klasoru">Çıktı Klasörü</h3>
<p>Bu sekmede iki adet kontrol bulunmaktadır:</p>
<ol>
<li><strong>Çıktı Klasörü</strong> -&gt; <strong>yazı alanı</strong></li>
<li><strong>Göz At</strong> -&gt; <strong>düğme</strong></li>
</ol>
<p>Çıktı Klasörü yazı alanı, bölünen dosyaların yerleştirileceği klasör bilgisini göstermek amacıyla konumlandırılmıştır. Buradaki herhangi bir değişikliğin uygulamaya hiçbir etkisi bulunmamaktadır.</p>
<p>Öte yandan <strong>Göz At</strong> düğmesi, ayrımlara böldüğünüz dosyaların nereye konumlanacağını seçmek için kullanmanız gereken tek kontroldür. Bu düğmeye bastığınızda ya da <code>Alt+G</code> tuşlarına bastığınızda karşınıza klasör seçebileceğiniz klasik bir iletişim kutusu çıkacaktır. Standart bir klasör seçim ekranı olduğundan, ilgili klasörü seçmek için diğer programlarda kullandığınız teknikleri kullanarak klasörünüzü seçebilirsiniz. Klasörünüzü başarılı bir şekilde seçtiğinizde, bir uyarı duyacaksınız. Bu uyarının amacı sizi işlemin başarıyla tamamlandığı konusunda bilgilendirmektir.</p>
<p>Klasörü de başarıyla seçtiğinizde, <code>İşlem Menüsü</code> adında bir düğme daha bulacaksınız. Bu düğmeye bastığınızda karşınıza üç adet öğeden oluşan bir menü çıkacak:</p>
<ul>
<li>Ayrımlara Böl: İşlemi başlatmak için kullanılacak menü öğesi,</li>
<li>Yardım: Şu an okumakta olduğunuz belgeyi açmakta kullanılan menü öğesi,</li>
<li>Hakkında: Uygulama hakkında basit bilgiler veren bir iletişim kutusu görüntüleyen menü öğesi.</li>
</ul>
<p><strong>Ayrımlara Böl</strong> öğesine tıkladığınızda, yazılım sizi bütün aşamalar konusunda bilgilendirecektir. İşlem tamamlandığında verilecek son raporun ardından, çıktı klasörünüz açılacak ve dosyalarınızı bulabileceksiniz.</p>
<h1 id="gelistirici-hakknda">Geliştirici Hakkında</h1>
<p>Bu yazılım, <strong>Bora FIRLANGEÇ</strong> tarafından <strong>Python</strong> programlama dili kullanılarak geliştirilmiştir. Yazılım hakkındaki görüş, öneri ve taleplerinizi; <a href="&#109;&#97;&#105;&#108;&#116;&#111;&#58;&#98;&#111;&#114;&#97;&#102;&#105;&#114;&#108;&#97;&#110;&#103;&#101;&#99;&#64;&#103;&#109;&#97;&#105;&#108;&#46;&#99;&#111;&#109;">&#98;&#111;&#114;&#97;&#102;&#105;&#114;&#108;&#97;&#110;&#103;&#101;&#99;&#64;&#103;&#109;&#97;&#105;&#108;&#46;&#99;&#111;&#109;</a> adresinden iletebilirsiniz.</p>
<h1 id="tesekkur">Teşekkür</h1>
<p>Bu programın geliştirilmesi fikrini ortaya atan ve beni bu yazılımı geliştirmem için heveslendiren <strong>Kerim Altınok</strong>'a sonsuz teşekkür ederim. O olmasaydı, böyle ilginç bir fikir aklıma gelmezdi.</p>
<div class="footnote">
<hr />
<ol>
<li id="fn:1">
<p>Ayrımlara bölme işlemi, bir dosyanın hangi sessizliklerinden parçalanacağını belirleyen önemli bir ayardır. Bu ayarı anlamak için bir örnek üzerinden gitmek, durumu kavramak açısından çok daha faydalı olacaktır:</p>
<p>Diyelim ki elinizde bir sesli kitap bulunuyor. Bu kitabı seslendiren, her paragrafta yaklaşık iki saniyelik bir duraklama yapıyor. Eğer siz, milisaniye cinsinden iki saniye bilgisini programa verirseniz, program otomatik olarak paragraflardan bölme yapacak ve en fazla belirlediğiniz dakikalık ayrımlar elde edebileceksiniz.</p>
<blockquote>
<p>Unutmayın! <code>1 saniye = 1000 milisaniye</code>dir. Yani Milisaniye, saniyenin binde birine denk gelmektedir.</p>
</blockquote>
<p><a class="footnote-backref" href="#fnref:1" title="Jump back to footnote 1 in the text">&#8617;</a></p>
</li>
</ol>
</div>
